David Guetta, właśc. Pierre David Guetta (ur. 7 listopada 1967 w Paryżu) – francuski DJ i producent muzyczny, tworzący muzykę głównie w gatunkach dance i bigroom house, a dawniej również house. Uchodzi za jednego z najpopularniejszych i utytułowanych DJ-ów na świecie i jednego z pierwszych DJ-ów, którzy weszli na scenę muzyki elektronicznej (EDM). Nazywany jest „dziadkiem EDM”. Jego matka jest Belgijką, a ojciec jest marokańskim Żydem. W wieku 14 lat zaczął miksować swoje pierwsze winyle, a pracę DJ-a rozpoczął w wieku 17 lat.